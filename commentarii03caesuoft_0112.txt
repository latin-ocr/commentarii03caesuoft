64 BELLUM AFRIOUM.

sua acie lapidibus missis eos converterent adversus

2 hostem. Quod aegre tardeque fiebat, rudes enim ele-

1

phanti multorum annorum doctrina usuque vetusto
vix edocti tamen communi periculo in aciem produ-
cuntur.

XXVIII. Dum haec ad Ruspinam ab utrisque duci-
bus administrantur, G. Vergilius praetorius, qui Thapsi,
oppido maritimo, praeerat, cum animum advertisset
naves singulas cum exercitu Caesaris incertas locorum
atque castrorum suorum vagari, occasionem nactus
navem, quam ibi habuit, actuariam complet militibus
et sagittariis et eidem scaphas de navibus adiungit ac
singulas naves Caesarianas consectari coepit. Et cum
plures adortus esset pulsus fugatusque inde discessis-
set nec tamen desisteret periclitari, forte incidit in
navem, in qua erant duo Titii, Hispani adulescentes,
tribuni legionis V, quorum patrem Caesar in senatum
legerat, et cum his T. Salienus, centurio legionis eius-
dem, qui M. Messalam legatum obsederat Messanae
seditiosissima oratione apud eum usus idemque pecu-
niam et ornamenta triumphi Caesaris retinenda et cu—
stodienda curarat et ob has causas sibi timebat. Hic
propter conscientiam peccatorum suorum persuasit adu-
lescentibus, ne repugnarent seseque Vergilio traderent, Ἰ
Itaque deducti a Vergilio ad Scipionem custodibus
traditi et post diem tertium sunt interfecti. Qui cum
ducerentur ad necem, petisse dicitur maior Titius a
centurionibus, uti se priorem quam fratrem interfice-
rent, idque ab eis facile impetrasse, atque ita esse
interfectos.

XXVIIII. Turmae interim equitum, quae pro vallo
in stationibus esse solebant [ab utrisque ducibus] , co-
tidie minutis proeliis inter se depugnare non inter-
mittunt, nonnumquam etiam Germani Gallique Labie-

 

i

 


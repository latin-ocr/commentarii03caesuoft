Vl PRAEFATIO.

sed aut hominibus historiae Romanae studiosis, qui eo
carere non possunt, aut eis, qui sermoni vulgari cogno-
scendo operam dant, usui sit. Horum autem omnium non
interest textum in manibus habere, qui facile legi possit,
sed scire, quid fuerit in archetypo β. ’

Codicibus usus sum iisdem atque in edendis com-
mentariis qui sunt de Bello Civili, Alexandrino, Africo.
Atque codicem Thuaneum (T) ipse contuli. Collationes
codicum Ursiniani (U), Vindobonensis (V), Riccardiani (F)
cap. 28—36, 13 40, 7-—42 ab ipso accuratissime con-
fectas Meuselius, vir eximiae liberalitatis, qualis in homi-
nibus vere doctis esse Solet, utendas mihi permisit. Codicis
Laurentiani 68, 8 (W) collatione ea usus sum, quam
H. Rostagnus in Studiorum Italicorum Philologiae Clas-
sicae volumine II p. 135—138 publici iuris fecit. Codicis
Ashburnhamiani (S) tres collationes mihi praesto fuerunt,
una, quam Grevenus in usum Mommseni instituit, altera a
Woelfflinio, tertia a Miodonskio facta. Quae ubi inter se
discrepabant, VVoelfflinius denuo codicem Florentiae in-
spexit meque summa cum humanitate de genuina lectione
certiorem fecit. Inspexi quoque collationem codicis Vindo-
bonensis a Polaschekio in Ephemeridibus gymnasiorum
Austriacorum a. 1892 12:384 sq. editam. Quae praeterea
de codicum lectionibus adnotavi, ea ex editionibus Ouden-
dorpii, Nipperdei, Duebneri excerpsi.

Hominum doctorum, qui nostra aetate huic commen-
tario emendando operam dederunt — priores enim etsi
non neglexi, tamen enumerare nunc supersedeo — facile
principem locum tenet Theodorus Mommsen. Qui cum in
Herme Berolinensi a. 1893 p. 607 sq. magnam copiam
adnotationum et emendationum in lucem protulisset, nunc
denuo plagulas huius meae editionis, qua semper est in
me benignitate ac benevolentia, legens permultas observa-
tiones margini adscripsit. Quas fere omnes si non in
textum recepi, at tamen in praefatione critica comme-
moravi. Nam quamquam saepius me monuit vir ingenio-
sissimus et per litteras et coram mecum de ratione huius
editionis disputans, ut cautissime ex suis adnotationibus


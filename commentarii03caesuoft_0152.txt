1

104 BELLUM AFRICUM. CAP. LXXXXVII-LXXXXVHL

LXXXXVH. Caesar interim Zamae auctione regia
facta bonisque eorum venditis, qui cives Romani
contra populum Romanum arma tulerant, praemiisque
Zamensibus, qui de rege excludendo consilium ceperant,
tributis vectigalibusque regiis inrogatis ex regnoque
provincia facta atque ibi C. Sallustio pro consule cum
imperio relicto ipse Zama egressus Uticam se recepit.
Ibi bonis venditis eorum, qui sub Iuba Petreioque
ordines duxerant, Thapsitanis HS XX, conventui eorum
HS XXX, itemque Hadrumetinis HS XXX, conventui
eorum HS L multae nomine imponit3 civitates bonaque
eorum ab omni iniuria rapinisque defendit. Leptitanos,
quorum superioribus annis bona Iuba diripuerat, et ad

⁶ senatum questi per legatos atque arbitris a senatu

datis sua receperant, XXX centenis milibus pondo olei
in annos singulos multat, ideo quod initio per dissen-
sionem principum societatem cum Iuba inierant eumque
armis, militibus, pecunia iuverant. Thysdritanos propter
humilitatem civitatis certo numero frumenti multat.

LXXXXVHI. His rebus gestis Idibus Iun. Uticae
classem conscendit et post diem tertium Caralis in
Sardiniam pervenit. Ibi Sulcitanos, quod Nasidium
eiusque classem receperant copiisque iuverant, HS C
multat et pro decumis octavas pendere iubet bonaque
paucorum vendit et ante diem IV Kal. Quintil. naves
conscendit et a Caralibus secundum terram provectus
duodetricensimo die, ideo quod tempestatibus in por-
tibus cohibebatur, ad urbem Romam venit.

-μ-

 

 

 

 


1

N>

Ν.)

4 BELLUM ALEXANDRINUM.

Π. Neque vero Alexandrinis in gerendis negotiis
cunctatio ulla aut mora inferebatur. Nam in omnes
partes, per quas fines Aegypti regnumque pertinet,
legatos conquisitoresque dilectus habendi causa mi-
serant magnumque numerum in oppidum telorum atque
tormentorum convexerant et innumerabilem multitu-
dinem armatorum adduxerant. Nec minus in urbe
maximae armorum erant institutae officinae. Servos
praeterea puberes armaverant3 quibus domini locuple-
tiores victum cotidianum stipendiumque praebebant.
Hac multitudine disposita munitiones semotarum par-
tium tuebantur3 veteranas cohortes vacuas in celeber·
rimis urbis locis habebant, ut, quacumque regione
pugnaretur, integris viribus ad auxilium ferendum op-
poni possent. Omnibus viis atque angiportis triplicem
vallum obduxerant — erat autem quadrato exstructus
saxo neque minus XL pedes altitudinis habebat —-,
quaeque partes urbis inferiores erant, has altissimis
turribus denorum tabulatorum munierant. Praeterea
alias ambulatorias totidem tabulatorum confecerant
subiectisque eas rotis funibus iumentisque [obiectis]
derectis plateis, in quamcumque erat visum partem,
movebant.

HI. Urbs fertilissima et copiosissima omnium rerum
apparatus suggerebat. Ipsi homines ingeniosi atque
acutissimi, quae a nobis fieri viderant, ea sollertia
effingebant, ut nostri illorum opera imitati viderentur,
et sua sponte multa reperiebant unoque tempore et
nostras munitiones infestabant et suas defendebant.
Atque haec principes in consiliis contionibusque agi-
tabant: Populum Romanum paulatim in consuetudinem
eius regni occupandi venire. Paucis annis ante A. Gabi-
nium cum exercitu fuisse in Aegypto, Pompeium se
ex fuga eodem recepisse3 Gaesarem venisse cum copiis,

 


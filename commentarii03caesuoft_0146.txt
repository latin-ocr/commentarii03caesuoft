ΚΦ

[Ο

98 BELLUM AFRICUM.

hostium X milibus fugatisque compluribus se recepit L
militibus amissis, paucis sauciis in castra ac statim
ex itinere ante oppidum Thapsum constitit elephan-
tosque LXIV ornatos armatosque cum turribus orna—
mentisque capit, captos ante oppidum instructos con-
stituit, id hoc consilio, si posset Vergilius, quique
cum eo obsidebantur, rei male gestae suorum indicio
a pertinacia deduci. Deinde ipse Vergilium appellavit
invitavitque ad deditionem suamque lenitatem et cle-
mentiam commemoravit. Quem postquam animadvertit
responsum sibi non dare, ab oppido discessit. Postero
die divina re facta contione advocata in conspectu
oppidanorum milites conlaudat totumque exercitum
veteranum donavit, praemia fortissimo cuique ac bene
merenti pro suggestu tribuit, ac statim inde digressus
Rebilo proconsule cum ΙΙΙ ad Thapsum legionibus et
Cn. Domitio cum duabus Thysdrae, ubi Considius
praeerat, ad obsidendum relictis, M. Messala Uticam
ante praemisso cum equitatu ipse eodem iter facere
contendit.

LXXXVII. Equites interim Scipionis, qui ex
proelio fugerant, cum Uticam versus iter facerent,
perveniunt ad oppidum Paradae. Ubi cum ab incolis
non reciperentur, ideo quod fama de victoria Caesaris
praecucurrisset, vi oppido potiti in medio foro lignis
coacervatis omnibusque rebus eo congestis’ignem sub-
iciunt atque eius oppidi incolas cuiusque generis aeta-
tisque vivos constrictosque in flammam coiciunt atque
ita acerbissimo adficiunt supplicio; deinde protinus
Uticam perveniunt. Superiore tempore M. Cato, quod
in Uticensibus propter beneficium legis Iuliae parum
suis partibus praesidii esse existimaverat, plebem in-
ermem oppido eiecerat et ante portam bellicam castris ⁴
fossaque parvula dumtaxat muniverat ibique custodiis


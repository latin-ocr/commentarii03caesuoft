3

4

5

1
2

1 l 8 BELLUM HISPANIENSE.

materfamilias de muro se deiecit et ad nos transiliit
dixitque se cum familia constitutum habuisse, ut una
transfugerent ad Caesarem, illam oppressam et iugula-
tam. Hoc praeterito tempore tabellae de muro sunt
deiectae, in quibus scriptum est inventum: ‘L. Muna-
tius Caesari. Si mihi vitam tribues, quoniam ab
Cn. Pompeio sum desertus, qualem me illi praestiti,
tali virtute et constantia futurum me in te esse prae-
stabo? Eodem tempore oppidani legati, qui antea
exierant, Caesarem adierunt: si sibi vitam concederet,
sese insequenti luce oppidum esse dedituros. Quibus
respondit se Caesarem esse fidemque praestaturum.
Ita ante diem XI Kal. Mart. oppido potitus imperator
est appellatus. ’

XX. Quod Pompeius ex perfugis cum deditionem
oppidi factam esse scisset, castra movit Ucubim versus
et circum ea loca castella disposuit et munitionibus
se continere coepit. Item Caesar movit et propius
castra castris contulit. Eodem tempore mane loricatus
unus ex legione vernacula ad nos transfugit et nuntia-
vit Pompeium oppidanos Ucubenses convocasse eisque
ita imperavisse, ut diligentia adhibita perquirerent, qui
essent suarum partium itemque adversariorum victoriae
fautores. Hoc praeterito tempore in oppido, quod fuit
captum, servus est prensus in cuniculo, quem supra
demonstravimus dominam iugulasse: is vivus est com-
bustus. Idemque temporis centuriones loricati V111 ad
Caesarem transfugerunt ex legione vernacula, et equi-
tes nostri cum adversariorum equitibus congressi sunt,
et saucii aliquot occiderunt levi armatura. Ea nocte
speculatores prensi servi ΙΙΙ et unus ex legione vernacula.
Servi sunt in crucem sublati, militi cervices abscisae.

XXI. Postero die equites cum levi armatura ex
adversariorum castris ad nos transfugerunt. Et eo

    


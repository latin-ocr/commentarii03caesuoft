(51

4

8 BELLUM ALEXANDRINUM.

sitis, quod, cum longius paulo discederet, munitiones
nudare nolebat. Cumque ad eum locum accessisset,
qui appellatur Chersonensus, aquandique causa remiges
in terram exposuisset, nonnulli ex eo numero, cum
longius a navibus praedatum processissent, ab equiti-
bus hostium sunt excepti. Ex his cognoverunt Cae-
sarem ipsum in classe venisse nec ullos milites in
navibus habere. Qua re comperta magnam sibi facul-
tatem Fortunam obtulisse bene gerendae rei crediderunt.
Itaque naves omnes, quas paratas habuerant ad navi-
gandum, propugnatoribus instruxerunt Caesarique re-
deunti cum classe occurrerunt. Qui duabus de causis
eo die dimicare nolebat, quod et nullos milites in na-
vibus habebat, et post horam x diei res agebatur,
nox autem adlatura videbatur maiorem fiduciam illis,
qui locorum notitia confidebant3 sibi etiam hortandi
suos auxilium defuturum, quod nulla satis idonea esset
hortatio, quae neque virtutem posset notare neque
inertiam. Quibus de causis naves, quas potuit, Caesar
ad terram detrahit, quem in locum illos successuros
non existimabat.

XI. Erat una navis Rhodia in dextro Caesaris
cornu longe ab reliquis collocata. Hanc conspicati hostes
non tenuerunt sese, magnoque impetu IV ad eam
constratae naves et complures apertae contenderunt.
Cui coactus est Caesar ferre subsidium, ne turpem in
conspectu hostium contumeliam acciperet, quamquam,
si quid gravius illis accidisset, merito casurum iudi-
cabat. Proelium commissum est magna contentione
Rhodiorum3 qui cum in omnibus dimicationibus et
scientia et virtute praestitissent, tum maxime illo temÎ‡
pore totum onus sustinere non recusabant, ne quod
suorum culpa detrimentum acceptum videretur. Ita
proelium secundissimum est factum. Capta est una


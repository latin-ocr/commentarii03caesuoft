54 BELLUM AFRICUM

iubet comportari ligna 1n oppidum quam plurima3 ipse
cum cohortibus Vn, quae ex veteranis legionibus in
classe cum Sulpicio et Vatinio rem gesserant, ex
oppido Ruspina egressus proficiscitur ad portum, qui
abest ab oppido milia passuum duo, ibique classem
sub vesperum cum ea copia conscendit. Omnibus in -
exercitu insciis et requirentibus imperatoris consilium,
magno metu ac tristimonia sollicitabantur. Parva ᾗ
enim cum copia et ea tironum, neque omni exposita,
in Africa contra magnas copias et insidiosae nationis ἶ
equitatum innumerabilem se expositos videbant neque
quicquam solatii in praesentia neque auxilii in suorum ³
consilio animum advertebant, nisi in ipsius imperatoris y
vultu, vigore mirabilique hilaritate, animum enim altum J
et erectum prae se gerebat. Huic adquiescebant ho-
mines et in eius scientia et consilio omnia sibi pro-
clivia omnes fore sperabant.

XI. Caesar una nocte in navibus consumpta iam
caelo albente cum proficisci conaretur, subito navium
pars, de qua timebat, ex errore eodem conferebatur.
Hac re cognita Caesar celeriter de navibus imperat
omnes egredi atque in litore armatos reliquos adveni-¹
‘ entes milites exspectare. Itaque sine mora navibus
eis in portum receptis et advectis militum equitumque
copiis rursus ad oppidum Ruspinam redit atque ibi
castris constitutis ipse cum cohortibus expeditis XXX
frumentatum est profectus. Ex eo est cognitum Cae-
saris consilium, illum cum classe navibus onerariis,
quae deerrassent, subsidio ire clam hostibus voluisse,
ne casu imprudentes suae naves in classem adver-
sariorum inciderent, neque eam rem eos voluisse scire,
qui in praesidiis relicti sui milites fuissent, ne propter·
suorum paucitatem et hostium multitudinem metu de-
ficerent.

    
  
   
    
   

   
   


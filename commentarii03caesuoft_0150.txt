102 BELLUM AFRIGUM.

nec minis nec precibus suis moveri, quo magis se re-
ciperent, tertio petit ab eis, ut sibi coniuges liberosque
redderent, ut secum eos asportaret. Postquam sibi
nihil omnino oppidanos responsi reddere animadvertit,
nulla re ab his impetrata ab Zama discedit atque ad
villam suam cum M. Petreio paucisque equitibus se
confert.

LXXXXII. Zamenses interim legatos de his rebus
ad Caesarem Uticam mittunt petuntque ab eo, uti,
antequam rex manum colligeret seseque oppugnaret,
sibi auxilium mitteret: se tamen paratos esse, sibi
quoad vita suppeteret, oppidum seque ei reservare.
Legatos conlaudatos Caesar domum iubet antecedere
ac suum adventum praenuntiare. Ipse postero die
Utica egressus cum equitatu in regnum ire contendit.
.-‚ Interim in itinere ex regiis copiis duces complures ad
. Caesarem veniunt orantque, ut sibi ignoscat. Quibus
supplicibus venia data Zamam pervenit. Rumore
interim perlato de eius lenitate clementiaque prope-
modum omnes regni equites Zamam perveniunt ad
Caesarem ab eoque sunt metu periculoque liberati.

LXXXXIII. Dum haec utrobique geruntur, Con-
sidius, qui Thysdrae cum familia sua, gladiatoria manu
Gaetulisque praeerat, cognita caede suorum Domitiique
ct legionum adventu perterritus desperata salute oppi-
dum deserit seque clam cum paucis barbaris pecunia
onustus subducit atque in regnum fugere contendit.
Quem Gaetuli, sui comites, in itinere praedae cupidi
concidunt seque, in quascumque potuere partes, con-
‘ ferunt. C. interim Vergilius, postquam terra marique
clausus se nihil proficere intellexit suosque interfectos
aut fugatos, M. Catonem Uticae sibi ipsum manus
attulisse, regem vagum ab suisque desertum ab om-
nibus aspernari, Saburram eiusque copias ab Sittio


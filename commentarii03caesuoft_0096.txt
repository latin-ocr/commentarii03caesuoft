48 BELLUM AL EXANDRINUM.

fecta multitudine omni suorum aut capta Pharnaces
cum paucis equitibus profugit3 cui nisi castrorum op-
pugnatio facultatem attulisset liberius profugiendi, vi-
vus in Caesaris potestatem adductus esset.

LXXVII. Tali victoria totiens victor Caesar incre-
dibili est laetitia affectus, quod maximum bellum tanta
celeritate confecerat, eoque subiti periculi recordatione
laetior, quod victoria facilis ex difficillimis rebus acci-
derat. Ponto recepto praeda omni regia militibus con-
donata postero die cum expeditis equitibus ipse pro-
ficiscitur, legionem sextam decedere ad praemia atque
honores accipiendos in Italiam iubet, auxilia Deiotari
domum remittit, duas legiones cum Coelio Viniciano
in Ponto relinquit.

LXXVIII. Ita per Gallograeciam Bithyniamque in
Asiam iter facit omniumque earum provinciarum de
controversiis cognoscit et statuit, iura in tetrarchaS,
reges, civitates distribuit. Mithridaten Pergamenum,
α quo rem feliciter celeriterque gestam in Aegypto
supra scripsimus, regio genere ortum, disciplinis etiam
regiis educatum —— nam eum Mithridates, rex Asiae
totius, propter nobilitatem Pergamo parvulum secum
asportaverat in castra multosque retinuerat annos ———
regem Bosphori constituit, quod reynum sub imperio
Pharnacis fuerat, provinciasque populi Romani a bar-
baris atque inimicis regibus interposito amicissimo
rege munivit. Eidem tetrarchiam [legibus] Gallograe-
corum iure gentis et cognationis adiudicavit occupa—
tam et possessam paucis ante annis a Deiotaro. Neque
tamen usquam diutius moratus est, quam necessitas
urbanarum seditionum pati videbatur. Rebus felicis-

sime celerrimeque confectis in Italiam celerius omnium ‹
opinione venit.


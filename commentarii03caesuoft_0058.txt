1O BELLUM ALEXANDRINUM.

3 subministrabat. Postremo non longam navigationem
parabant, sed praesentis temporis necessitati serviebant

4 et in ipso portu confligendum videbant. Itaque paucis
diebus contra omnium opinionem quadriremes XXII,
quinqueremes V confecerunt3 ad has minores apertas-
que complures adiecerunt, et in portu periclitati remi-
gio, quid quaeque earum efficere posset, idoneos milites
imposuerunt seque ad confligendum omnibus rebus

5 paraverunt. Caesar Rhodias naves IX habebat —
nam decern missis una in cursu sub litore Aegyptio
defecerat —, Ponticas VIII, Syrias . ., Cilicias V, ex Asia
XII. Ex his erant quinqueremes et quadriremes X,
reliquae infra hanc magnitudinem et pleraeque apertae.

6 Tamen virtute militum confisus cognitis hostium co-
piis se ad dimicandum parabat.

1 XIIII. Postquam eo ventum est, ut sibi uterque
eorum confideret, Caesar Pharon classe circumvehitur
adversasque naves hostibus constituit: in dextro cornu
Rhodias collocat, in sinistro Ponticas. Inter has spa-
tium CCCC passuum relinquit, quod satis esse ad ex-

Ξ plicandas naves videbatur. Post hunc ordinem reliquas
naves subsidio distribuit3 quae quamque earum sequa-

3 tur et cui subveniat, constituit atque imperat. Non
dubitanter Alexandrini classem producunt atque in-
struunt: in fronte collocant XXII, reliquas subsidiarias

4 in secundo ordine constituunt. Magnum praeterea nu-
merum minorum navigiorum et scapharum producunt
cum malleolis ignibusque, si quid ipsa multitudo et

5 clamor et flamma nostris terroris adferre possent. Erant
inter duas classes vada transitu angusto, quae pertinent
ad regionem Africae — sic enim praedicant, partem
esse Alexandriae dimidiam Africae -— satisque diu
inter ipsos est exspectatum, ab utris transeundi fieret
initium, propterea quod ei, qui intrassent, et ad expli-


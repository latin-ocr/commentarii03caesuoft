58 BELLUM AFRICUM.

cum iam hostes languide tela neglegenterque mitterent,
subito immittit cohortes turmasque suorum3 atque
puncto temporis hostibus nullo negotio campo pulsis
post collemque deiectis nacti locum atque ibi paulisper
commorati, ita, uti erant instructi, leniter se ad suas
recipiunt munitiones. Itemque adversarii male accepti
tum demum se ad sua praesidia contulerunt.

XVIIII. Interim ea re gesta et proelio dirempto ex
adversariis perfugere complures ex omni genere homi-
num, et praeterea intercepti hostium complures equites
peditesque. Ex quibus cognitum est consilium ho-
stium, eos hac mente et conatu venisse, ut novo atque
inusitato genere proelii tirones legionarii paucique
perturbati Curionis exemplo ab equitatu circumventi
opprimerentur, et ita Labienum dixisse pro contione,
tantam se multitudinem auxiliorum adversariis Caesaris
subministraturum, ut etiam caedendo in ipsa victoria
defatigati vincerentur atque a suis superarentur, quippe
qui in illorum numero sibi confideret, primum, quod
audierat Romae legiones veteranas dissentire neque in
Africam velle transire3 deinde, quod triennio in Africa
suos milites retentos consuetudine fideles sibi iam effe-
cisset, maxima autem auxilia haberet Numidarum equi-
tum levisque armaturae, praeterea ex fuga proelioque
Pompeiano Labienus quos secum a Buthroto transporta-
verat equites Germanos Gallosque quosque ibi postea ex
hibridis, libertinis servisque conscripserat, armaverat
equoque uti frenato condocefecerat, praeterea regia
auxilia, elephantis CXX equitesque innumerabilis, deinde
legiones conscriptas ex cuiusquemodi generis amplius
XII milibus. Hac spe atque fiducia inflammatus Labie-
nus cum equitibus Gallis Germanisque MDC, Numi-
darum sine frenis V111 milibus, praeterea Petreiano
auxilio adhibito equitibus MDC, peditum ac levis arma-

á¼±

